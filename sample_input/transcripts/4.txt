مادرش با یک سینی فلزی از آشپزخانه خارج شد.
کیک تولد روی سینی به شکل تابوت بود.
پدرش کنار میز گرد غذاخوری ایستاده بود.
چوب پنبه ی بطری شامپاین را دراورد و اولین لیوان آن را به سلامتی دخترش بلند کرد.
تبریک میگم عزیزم، یک سال از عمرت کمتر شد.
گاز نوشیدنی در لیوان بالا آمد.
مرلین تواچ انگشت اشاره‌اش را به لبه ی لیوان کشید و گاز شامپاین پایین آمد.
کیک، با حالت محزون،وسط میز، کنار شام خانواده و روبروی بشقاب خالی و تمیز ونسان بود.
میشیما سعی کرد برای ونسان مقداری شامپاین بریزد.
پدر چند قطره در لیوان آلن ریخت. 
بفرما ای شیطون همیشه خندون. بخور به سلامتی بزرگ شدن خواهرت که دوران معصوم کودکی رو تموم کرده و وارد بزرگسالی شد. تازه شروع بدبختیه. 
دور کیک را به تقلید از چوب سنوبر صیقلی تابوت، با شکلات شیری تزئین کرده بودند.
روی آن با کاکائوی تیره مثل چوب ماهون درآمده بود و گوشه اش کله‌ای بلوند که با پوست لیمو طلایی  شده بود روی بالشی از خامه ی چند تیلی ارام گرفته بود.